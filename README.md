# Nettkurs: Programmering med Python 1

Velkommen til nettkurs *Programmering med Python 1*, arrangert av [Folkeuniversitetet](https://www.folkeuniversitetet.no/) og [Kodeskolen ved Simula](https://simulakodeskolen.no/).

Lenke til informasjon om kurset ved Folkeuniversitetets nettsider:
* [https://www.folkeuniversitetet.no/Yrkesrettede-utdanninger-og-kurs/Datakurs/Programmering-med-Python-1](https://www.folkeuniversitetet.no/Yrkesrettede-utdanninger-og-kurs/Datakurs/Programmering-med-Python-1)

## Hva er dette kurset?

Dette er et introduksjonskurs i programmering med programmeringsspråket Python. Kurset er laget så det skal passe for deg med liten eller ingen programmeringserfaring fra før. Målet vårt er å gi deg en innføring i de viktigste grunnleggende programmeringskonseptene, samt gi deg en god introduksjon til hvordan man skriver Python-kode. Ved kursets slutt vil du være i stand til å lage dine egne små dataprogrammer. Det er selvfølgelig begrenset hvor mye vi kan dekke i et kurs på 12 timer, men vi prøver å lære dere nok til å kunne leke dere med koding og tilrettelegge for en god videre utvikling av programmeringsferdigheter.

I løpet av kurset vil vi ha flere oppgaveøkter. Her vil du ha muligheten til å lage dine egne dataprogram for å løse små oppgaver og du kan få hjelp av en av våre flinke undervisere om du står fast.

## Hva er denne nettsiden?

Denne nettsiden er et eksempel på et *git-repository*, som er en vanlig måte å dele kode og ressurser i programmeringens verden. Mer bestemt er dette en enkel nettside vi har satt opp for å dele informasjon og kursmaterialer for dette nettkurset. Materialer vil legges ut etterhvert som kurset går, og kom derfor gjerne tilbake ved en senere anledning for å finne flere oppgaver og se eksempler vi har dekket i undervisningen.

## Nødvendig programvare

Dette er et nettkurs, som holdes via Zoom. Det er lurt å ha installert Zoom på din datamaskin før kursets start, og testet at lyd og bilde fungerer som det skal. Kurset er også interaktivt, og det er viktig at du har installert Python på egen maskin på forhånd, så du kan prøve deg frem og løse oppgaver underveis. Om du ikke allerede har en Python-installasjon anbefaler vi å laste ned pakken [Anaconda](https://www.anaconda.com/) som gir deg en Python-installasjon, ekstra pakker og en editor du kan bruke til å skrive og kjøre Python-kode (Spyder).

Om du møter på problemer med å installere programvaren på forhånd kan du sende en mail til en av epost-addressene i info-mailen før kursstart, så skal vi prøve å hjelpe deg.

**Om du har mulighet for å følge kurset fra en PC med to skjermer er dette til stor hjelp, så du kan ha zoom på en skjerm og en tekst-editor på den andre, slik at du kan prøve deg frem etterhvert som kurset går.**

## Materiale

Kommer snart

## Oppgaver

Kommer snart

## Ekstra Ressurser:

Om du ønsker å lære mer Python etter å ha deltatt på vårt introduksjonskurs finnes det heldigvis mange gode læringsressurser tilgjengelig på nett, helt gratis. Vi har derfor laget en [ressursguide](ressursguide.md) som du kan se på for å finne gode læringsressurser sortert etter tema. Ressursguiden kan gi deg et startpunkt for å lære alt fra dataanalyse til webutvikling! Ressursguiden finner du [her](ressursguide.md). I tillegg vil vi trekke frem disse fire bøkene, de er alle gratis i digital utgave.

[Automate the boring stuff with Python](https://automatetheboringstuff.com)
En gratis e-bok som du kan bruke for å lære grunnleggende Python programmering og automatisere deler av hverdagen din. Boken er utrolig populær og fortusetter ingen programmeringsferdigheter på forhånd.

[Introduction to Scientific Programming with Python](https://link.springer.com/book/10.1007/978-3-030-50356-7)
En gratis bok om vitenskapelig programmering i Python. Boken er pensum i faget "IN1900 – Introduksjon i programmering for naturvitenskapelige anvendelser", som er et introduksjonsemne i Python programmering ved UiO. Boken antar ingen forkunnskaper i Python, og gir en sammenfattet introduksjon til Python, med spesielt fokus på beregninger og analyse. Dette er en god bok om du er interessert i programmering for beregninger, statistikk, analyse, osv - men kan være en fin ressurs for alle som vil lære seg Python.

[Whirlwind tour of Python](https://jakevdp.github.io/WhirlwindTourOfPython/)
En gratis e-bok for deg som allerede kan programmere i et annet språk, men vil lære deg Python.

[Python data science handbook](https://jakevdp.github.io/PythonDataScienceHandbook/)
En gratis e-bok for deg som kan grunnleggende Python, og vil lære hvordan du kan bruke Python for dataanalyse og maskinlæring.

I tillegg til disse læringsressursene er det nyttig å kjenne til den offesielle dokumentasjonen for programmeringsspråket Python. Denne kan du finne på lenkene under. Slik dokumentasjon kan være litt vrien for nybegynnere å lese, men etterhvert som du lærer deg mer programmering er slik offesiell dokumentasjon gull verdt. Vi anbefaler derfor at du begynner å prøve å ta det i bruk litt forsiktig allerede nå.

Offisiel Python dokumentasjon:
* Nettsiden for all Python dokumentasjon finner du [her](https://docs.python.org/3/library/index.html)
* [Her](https://docs.python.org/3/py-modindex.html) er en liste over alle innebygde Python pakker (slik som f.eks. `random`) du kan importere fra
* [Her](https://docs.python.org/3/library/functions.html) er en liste over alle innebygde funksjoner du kan bruke uten å importere (slik som f.eks. `print`)
